مقدمه 

در این پروژه هدف ما خوشه‌بندی املاک موجود در مجموعه داده‌ها برای توسعه سیستم توصیه‌گر ملک است. خوشه‌ها باید بر اساس ویژگی‌های معنادار انتخاب شده باشند تا بتوانند سلیقه و نیاز کاربر را منعکس کنند.

به همین منظور، مراحل پیش‌پردازش داده‌ها انجام شد تا کیفیت داده‌ها بهبود یافته و برای الگوریتم‌های KMeans و DBSCAN آماده شود.

مراحل پیش ‌پردازش

1. تفکیک داده‌ها بر اساس نوع معامله

ستون cat2_slug برای تعیین نوع معامله استفاده شد و به دو دسته تبدیل شد:

Sell: شامل معاملات فروش (مسکونی و تجاری)

Rent: شامل معاملات اجاره (مسکونی، تجاری و موقت)

دلیل: خوشه‌بندی داده‌های فروش و اجاره باید جداگانه انجام شود تا معنادار باشد، زیرا ویژگی‌ها و مقیاس‌ها متفاوت هستند.

2. پردازش تاریخ ایجاد و سال ساخت

ستون created_at_month به فرمت تاریخ جلالی تبدیل شد تا سال ساخت ساختمان محاسبه شود (created_year_jalali).

ستون construction_year:

داده‌های خالی با 0 جایگزین شد.

مقادیر متنی مانند "قبل از ۱۳۷۰" به 1369 تبدیل شد.

اعداد فارسی به انگلیسی تبدیل شدند و سپس به عدد تبدیل شدند.

دلیل: سال ساخت برای محاسبه سن ساختمان ضروری است و داده‌های غیر عددی یا خالی باید اصلاح شوند.

3. پردازش اندازه ساختمان

داده‌های building_size که خالی بودند با میانگین یا میانه جایگزین شدند.

داده‌های کمتر از 30 متر مربع حذف شدند.

دلیل: داده‌های بسیار کوچک ممکن است ناشی از خطا باشند و روی خوشه‌بندی تأثیر نامطلوب داشته باشند.
4. پردازش اجاره و رهن

ستون‌های rent_value و credit_value برای معاملات اجاره بررسی و اصلاح شدند.

داده‌های ناقص یا کمتر از یک میلیون تومان حذف یا محاسبه شدند (بر اساس نرخ تبدیل conversion_rate = 0.4).

اجاره‌ها به مقدار رهن بر متر مربع تبدیل شدند (credit_per_m2).

دلیل: داشتن ویژگی یکنواخت و قابل مقایسه برای خوشه‌بندی ضروری است.
5. پردازش فروش

داده‌های بدون قیمت یا کمتر از 5 میلیون تومان حذف شدند.

قیمت به قیمت بر متر مربع تبدیل شد (price_per_m2).

دلیل: همانند اجاره، برای خوشه‌بندی معنادار نیاز به ویژگی استاندارد و بدون داده‌های پرت داریم.
6. تکمیل مختصات جغرافیایی

مختصات Latitude و Longitude بررسی و داده‌های خالی با مختصات مرکز شهر جایگزین شدند (استفاده از فایل shapefile استان‌ها).

دلیل: داده‌های جغرافیایی خالی نمی‌توانند در خوشه‌بندی مبتنی بر مکان استفاده شوند.
7. بررسی ستون city_slug و کدگذاری

ستون city_slug با دسته‌بندی شهرها (شهر کوچک / کلان‌شهر) جایگزین شد.

سپس به مقادیر عددی تبدیل شد (0 و 1) برای استفاده در الگوریتم‌های خوشه‌بندی.

دلیل: ویژگی طبقه‌ای برای الگوریتم‌های عددی باید به عدد تبدیل شود.
